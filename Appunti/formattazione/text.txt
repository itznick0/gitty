Ecco il brano più significativo, tratto da pagina 20:

“Non credo che riuscirò a mangiarne uno intero” disse, e con il coltello tagliò una striscia a metà. Sentiva la pressione forte e regolare della lenza e gli venne un crampo alla mano sinistra. Era stretta sul cavo pesante e il vecchio la guardò con disgusto.
“Che razza di mano è mai questa” disse. “Se vuoi un crampo tientelo. Diventa pure un artiglio. Non ti servirà a niente.”
[...]
“Abbi pazienza, mano” disse. “Lo faccio per te.”
Vorrei poter dar da mangiare al pesce, pensò. È mio fratello. Ma devo ucciderlo e mantenermi forte per farlo. 

E poco dopo, a pagina 21–22, il vecchio continua a resistere nonostante il dolore:

Li odio, i crampi, pensò. Sono un tradimento del corpo. [...] Ma scenderà da sé.
[...]
“Sta salendo” disse. “Su, mano. Su, per favore.” 

Infine, a pagina 22, dopo che il pesce emerge per la prima volta:

Il vecchio aveva visto molti pesci grossi. [...] Ora, da solo e in pieno mare aperto, era legato al pesce più grosso che avesse mai visto [...] e aveva la mano sinistra ancora serrata come la morsa degli artigli di un’aquila.
Ma certo si scioglie, pensò. Certo ora si scioglie per venire in aiuto alla mano destra. Sono in tre a essermi fratelli: il pesce, e le due mani. 