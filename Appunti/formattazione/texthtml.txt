<div id="allinea">
<p>Ecco il brano più significativo, tratto da pagina 20:</p>
<p></p>
<p>“Non credo che riuscirò a mangiarne uno intero” disse, e con il coltello tagliò una striscia a metà. Sentiva la pressione forte e regolare della lenza e gli venne un crampo alla mano sinistra. Era stretta sul cavo pesante e il vecchio la guardò con disgusto.</p>
<p>“Che razza di mano è mai questa” disse. “Se vuoi un crampo tientelo. Diventa pure un artiglio. Non ti servirà a niente.”</p>
<p>[...]</p>
<p>“Abbi pazienza, mano” disse. “Lo faccio per te.”</p>
<p>Vorrei poter dar da mangiare al pesce, pensò. È mio fratello. Ma devo ucciderlo e mantenermi forte per farlo. </p>
<p></p>
<p>E poco dopo, a pagina 21–22, il vecchio continua a resistere nonostante il dolore:</p>
<p></p>
<p>Li odio, i crampi, pensò. Sono un tradimento del corpo. [...] Ma scenderà da sé.</p>
<p>[...]</p>
<p>“Sta salendo” disse. “Su, mano. Su, per favore.” </p>
<p></p>
<p>Infine, a pagina 22, dopo che il pesce emerge per la prima volta:</p>
<p></p>
<p>Il vecchio aveva visto molti pesci grossi. [...] Ora, da solo e in pieno mare aperto, era legato al pesce più grosso che avesse mai visto [...] e aveva la mano sinistra ancora serrata come la morsa degli artigli di un’aquila.</p>
<p>Ma certo si scioglie, pensò. Certo ora si scioglie per venire in aiuto alla mano destra. Sono in tre a essermi fratelli: il pesce, e le due mani. </p>
</div>